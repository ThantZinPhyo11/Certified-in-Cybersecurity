မမျှော်လင့်ထားသော အနှောက်အယှက်များကြုံတွေ့ရသောအခါတွင် လုပ်ငန်းလည်ပတ်မှုများအတွက် နှောင့်နှေးမသွားစေရန် လုပ်ငန်းအဆက်မပြတ်ဖြစ်စေရန်အတွက် အစီအစဉ်သုံးရပ် ရှိပါသည် ။ Incident Response (IR) ၊ Business Continuity (BC) နှင့် Disaster Recovery (DR) တို့ဖြစ်ပါသည် ။

1.Incident Response ( IR )

ပုံမှန်မဟုတ်သော လည်ပတ်မှုအခြေအနေများကို တုံ့ပြန်ရန်နှင့် လုပ်ငန်းလည်ပတ်မှုကို ဆက်လက်ထိန်းသိမ်းထားရန် Incident Response အစီအစဉ်တစ်ခု ရေးဆွဲထားရန်လိုအပ်ပါသည် ။ မိမိ လုပ်ငန်းခွင်မှ စီမံခန့်ခွဲမှုရှိသူများ၊ နည်းပညာပိုင်းနှင့် ပက်သက်သောသူများ ပါ၀င်သည့် Incident Response Team ရှိရမည်ဖြစ်ပြီး အဖြစ်အပျက်ကြောင့် ပျက်စီးဆုံးရှုံးမှုများကို အကဲဖြတ်ရန်၊ ပြန်လည်ထူထောင်ရေးလုပ်ငန်းစဉ်များကို အကောင်အထည်ဖော်ရန်နှင့် ထပ်ဖြစ်ခြင်းမှ ကာကွယ်ရန် အနာဂတ်အစီအမံများကို ရေးဆွဲသတ်မှတ်ထားရပါမည် ။

2.Business Continuity ( BC )

Business Continuity ဆိုသည်မှာ အဖွဲ့အစည်းအား အကျပ်အတည်းအတွင်း လည်ပတ်နေစေရန် ရေးဆွဲထားသည့် အစီအစဉ် ဖြစ်သည် ။ ၎င်းတွင် မည်သည့်အချိန်တွင် အစီအစဉ်ကို အတည်ပြုရမည်၊ အကြောင်းကြားချက်စနစ်များနှင့် အရေးကြီးသောပြင်ပအဖွဲ့အစည်းပါတနာများ၊ ပြင်ပအရေးပေါ်ဝန်ဆောင်မှုပေးသူများ၊ ရောင်းချသူများနှင့် ဖောက်သည်များအတွက် ဆက်သွယ်ရန်နံပါတ်များ ပါဝင်သည်။ ၎င်းသည် အဖွဲ့အား စီမံခန့်ခွဲမှုအတွက် ချက်ချင်းတုံ့ပြန်မှုလုပ်ထုံးလုပ်နည်းများနှင့် စစ်ဆေးရန်စာရင်းများနှင့် လမ်းညွှန်မှုများကို ပေးဆောင်သည်။

3.Disaster Recovery (DR)

Incident Response နှင့် Business Continuity အစီအစဉ် နှစ်ခုလုံး ပျက်ကွက်ပါက၊ Disaster Recovery Plan ကို တတ်နိုင်သမျှ မြန်မြန်ဆန်ဆန် ပုံမှန်ဖြစ်အောင် လုပ်ဆောင်နိုင်စေရန် အသက်ဝင်ပါသည်။ ဘေးအန္တရာယ်ပြန်လည်ထူထောင်ရေးအစီအစဉ် Disaster Recovery (DR) တွင် ဌာနဆိုင်ရာ သီးခြားအစီအစဉ်များ၊ အရေးကြီးသော အရန်စနစ်များကို အကောင်အထည်ဖော်ရန်နှင့် ထိန်းသိမ်းရန် တာဝန်ရှိသော IT ဝန်ထမ်းများအတွက် နည်းပညာဆိုင်ရာ လမ်းညွှန်ချက်များ၊ စစ်ဆေးရန်စာရင်းများ ပါဝင်သည် ။
